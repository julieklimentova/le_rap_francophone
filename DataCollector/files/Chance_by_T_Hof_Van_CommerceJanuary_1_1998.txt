
          
            
            [Verse 1]
Gistern woare 'k ik ip een fjistje
Bie myn moatn
't wo doa were vulln bak
En ge weet oe dat da goat
Nummer elve wos ol ip
En we begonn'n an nummer twowve
Nummer dertiene wos ol grjid
Mô 'k ield'em nog in beroad
Öw met de kji
Komt er een mokske vwô mie stoan
Ze zei gif ne kji die joint an mie
Ik ben charlot
'k gave 'm in eur andn
En ze zei jongne wuk nen grwôtn
Moest je gôust'èn, moe 'j subbyt
Mô nog ne kji langskommn ip myn kot

'k kwame 'k ik doa binn'n
En weet je gie wuk da ze zei
Ze zei 'k è'j ol zien stoan
In jin of ander boekske
'k zeije ol vrji goed en wel
Mô 'k ben doa were vet mee
'k stoa ier nû ol vûf menûtn en
'k zie nog niemand zonder broekske

Gjil zjuste geroan myne beste kameroad
Ge moe nie peizn omda'j succes èt
Da 'j mie nû goa binn'n doen
'k zeije ol goed en wel
Woare 't niet van het feit
Da 'k ik de grwôtn boas benne
Start mô me myn skoen

En ton wier 'k wakker
Ip myn bedde ip myn kot
Gin prinsesse te bespeurn
En ik peize 't e myn lot
'k kjikke neffenst mie
En in de plekke van een mokske
Zag 'k buzza ip de grond
Me nen vrji grwôte pispot

Woare 'k môr in Izzegem
Aanwezig bie myn lief
We kostn wandeln langs de Mandel
En pannekoekn gan eetn
Nie verre van myn nonkels
Vervaecke-Nollet
In illiktronica en hifi
Zyn 't de beste bie myn weetn

[Hook]
Chance, en g'è gin chance
Chance, en g'è gin chance

[Verse 2]
'k èt ier were zwjittn
't e were zûndagavend
't e doa nie veel roars an
Nostalgie dad es versloavend
'k grake der nie van of
't e zjuste geliek wuk da 'k probere
En 't betert nie me zaagn of met te begoarn
Da 'k mie amusere

Oe e da nû toch meuglik
Da ne knappe gast lik ik
Ier oljinne zit ip een fjistje
Me neffenst em een vrji skwôn stik
Mô 'k è nie vrji veel gôuste
Voe tegen da wûvje te gan kôutn
'k ben benauwd van onderût te goan
Bie gebrek an smôutn

Of zjuste van tevele myn beste te zittn doen
Mô da ze moeste weglwôpn
'k zoe mjir blètn of van andzjoen
'k smôre mie wa moed in
En 'k voele mie narcotisch
De présence van da mokske
Mak mie simpelweg euforisch

Ze ziet er godver goed ût
En z'es zjust'een twa vôr ik
'k ben der echt nie vys van
Weh bannink nen dommerik
Da ben 'k ik van gin kantn
Mô jir nen intressantn
'k kieke neffenst mie
En da wûf es ier gan zantn

Z'e geweun de pist'in
Z'es partie
Z'èt ofgetrapt
Oe kan ne mins zwô dutsn
'k koste 't ol lang'èn aangepapt
'k è were myn kanse verkeekn
'k komme were ne kji te loate
Zjuste vierntwintig en nû nog nie van stroate

Mô 't e misskien ôu zwô wel
Da 'k ik ier achterblûv'ip min jintje
In kennisse zyn e gjistig
Mô 'k ben nog zwô gèrn oljinne
En zonder ol die toegevingn
En zonder ol da zaagn
'k ben liever ip myn gemak
En 'k kanne gerust zyn gjille daagn

[Hook]
Chance, en g'è gin chance
Chance, en g'è gin chance

[Verse 3]
'k wete 't da 't gjillemoale
Nog zwô slicht nie is
'k kan nie klaagn
Over ongeluk en wôpn van miserie
Mô 'k è soms van die daagn
Da 't mie ol tegenstikt
Een byze woater ip myn wôft
En myn kljirn zyn deurwikt
'k moete me myne velo deur
Were en wind
Myne lucht goa nie mji
'k ben were welgezind

Myn broek e slekkenat
En ze plakt oe an myn knietjes
Kietekji wien da 't er doar es
Emmo, godver 't zyn de pietjes
Ze stoppn under nen ooto en ze stappn ût
Ze vraagn wien da 'k benne
En of da 'k myn pasport ne kji kan twôn
Ge goa ne kji j'ne lucht moetn loatn vermaakn
Onwôzel vintje
Da goat u vrji veel geld kosten
Oftwel gif mie een pintje

Moe 'j ne kji 'n twa weetn
'k goat ne kji skwôn'ûtjin doen
De mjister van de stiel e dommestiek
'j verdient een miljoen galettn
Mô jammer genoeg zie 'k ik doa were nie van
Dad es ier osan zjuste 't zelste
Zjuste 't zelste, 'k kom'er ziek van
't jinnige da 'k verdien

Ô'j verstoat wuk da 'k wille zeggn
Môr angezien da 'j nen ezel zyt
Zôu 'k der mie bie nere leggn
Da 'j were ne kji nie mee zyt
Ge komt were een joar achtre
Gie, gie zyt de koe en dommestiek
D'n dien e de slachtre

Doe mô were mee met de meute lik gewente
Môr ik doe wuk da 'k wille
Lik d'indioans in under tente
'k è zjuste niemand nwôdig
'k è genoeg an myn eign
Dus kom mô niet te dichte
Of 'k goa'j an myn degen rijgn

Chance


            
          
        