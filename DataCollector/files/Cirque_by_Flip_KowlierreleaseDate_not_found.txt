
          
            
            Pony's in een partytente
De cirque is wer int land
Mobilhomes in mariakerke
Geparkeerd in groepsverband

Kindjes roln in 't ges en under vaders peizen ant meisken van den drank

Idderjin doet olles doare
De sterre van de show
Werkt wok achter de tuog tegoare
Met de vrouwe van de clow

Kindjes roln in 't ges en under vaders peizen ant meisken van den drank da vuorig jor zuo goed was

Cirque is in 't land
Cirque is in 't land

De struomgroep stienk van euren verre
En makt een suort kabaal
T komt percis nuoit an zin ende
Mor dat is duodnormael

Kindjes roln in 't ges en under vaders peizen ant meisken van den drank met eur accent da ze verdrukt t is hjillegangs ni mis pertank
De bjisten zin vervang deur gasten in een derderangs kostume van met carnaval

En der is gin fjiste mi
Wan de minsen bluvven thus
En de bjisten zin ol ziek
Van den iwwige verrus

Cirque is in 't land
Cirque is in 't land

Cirque is in 't land
Cirque is in 't land


            
          
        